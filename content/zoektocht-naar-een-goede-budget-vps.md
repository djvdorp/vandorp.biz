Title: Zoektocht naar een goede budget VPS
Date: 2011-04-29 14:39
Author: Daniel
Tags: budget, goed, goedkoop, host, server, vps, internet
Slug: zoektocht-naar-een-goede-budget-vps

Mijn recente zoektocht naar een goede budget VPS begon op het [Web
Hosting Talk](http://www.webhostingtalk.com) forum. Na daar rondgekeken en gezocht te hebben, checkte
ik nog in het **VPS Hosting Offers** of er nog leuke aanbiedingen voor
VPS servers in Europa waren.

Ik kwam uit bij een shady bedrijf, [W2 Servers](http://www.w2servers.com). Ik meldde me aan voor
hun laagste plan, van 24\$ per jaar. Echter, 14 uur nadat ik het bedrag
via PayPal had voldaan, had ik nog steeds geen login informatie en was
mijn account Pending. Wel kon ik inloggen op hun Client panel, waar
bleek dat de meeste servers van hun niet erg stabiel liepen. Ik besloot
een refund claim bij PayPal neer te leggen, en na 24 uur had ik netjes
mijn geld terug.

Volgende keus was [Prefiber](http://www.prefiber.nl), een Nederlands bedrijf waar je voor nog
geen 3 euro per maand een VPS met 128mb RAM en 256mb burst RAM hebt.
Helaas laat de snelheid van de verbinding echt te wensen over, en 256mb
RAM is echt aan de lage kant om er iets mee te kunnen doen, Ubuntu
server zit er niet in. Nu ben ik toch de laatste tijd meer fan van
Debian, dus daarmee ben ik gaan stoeien... Helaas zijn zowel de snelheid
als de stabiliteit van de verbinding gewoon ronduit waardeloos. Ik haal
nog geen 1-2 Mbps met de Cachefly speedtest van een 100mb file, en de
verbinding is elke paar uur gewoon weg en dat is alleen te verhelpen met
een reboot van de linux install, iets wat je niet echt wilt dus!  
Ook deze account zal ik na de eerste maand niet verlengen, toch jammer
want de prijs/kwaliteit verhouding leek op papier best goed..

Hierna kwam ik uit bij [Virtually Dedicated](http://www.virtuallydedicated.com), een bedrijf dat VPSen
tegen een zeer scherp tarief aanbied. Datacenter staat net naast Chicago
en de ping is goed, voor trans-Atlantisch verkeer (110ms). Ik koos het
kleine pakket (1024mb RAM) voor 8\$ per maand. Het control panel werkte
zeer goed, en ook de reinstall gaat vlot. Rebooten ed kan je ook
allemaal zelf vanaf daar. Goede VPS voor een zeer goede prijs, en zeker
aan te raden! Tevens reageert de customer service vlot op vragen, wat
voor mij echt een pré is.

Mijn zoektocht besluit ik bij het bedrijf waar ik nu zit, [Alvotech](http://www.alvotech.de).
Alvotech is een Duits bedrijf, opgericht door IT kenners die weten wat
de klanten willen. De prijzen zijn echt heel erg scherp (scherpste
kwalitatieve host die ik tegen ben gekomen) en de vServer techniek is
echt superieur aan OpenVZ. Alles loopt snel en de uptime is goed,
support en live chat reageren snel. Servers staan op dit moment in
Dusseldorf, maar over enkele maanden bieden ze ook VPSes in Amsterdam
aan, en verhuizen is gratis (op aanvraag). Hier spendeer ik
waarschijnlijk de komende jaren wel!  
(nog een pré: upgraden van plan naar meer RAM oid, gaat binnen een zeer
korte tijd en al je data en configs blijven intact!)